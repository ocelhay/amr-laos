ການທົດສອບຢາຕ້ານເຊື້ອ ສຳລັບເຊື້ອ *Escherichia coli* ທີ່ຕ້ານຕໍ່ຢາຕ້ານເຊື້ອຫຼາຍຊະນິດ, ທີ່ກວດພົບຈາກຕົວຢ່າງນໍ້າຍ່ຽວຂອງຄົນເຈັບເຊື້ອຊາດລາວ, ອາຍຸ 51ປີ ທີ່ມີຝີຢູ່ບໍລິເວນອ້ອມໄຂ່ຫຼັງ (perinephric abscess) ໃນລາວ. ຈາກຜົນທົດສອບຢາຕ້ານເຊື້ອ ຂອງເຊື້້ອຈຸລິນຊີດັ່ງກ່າວ, ພົບວ່າບໍ່ມີຢາຕ້ານເຊື້ອຕົວໃດທີ່ສາມາດຂ້າເຊື້ອພະຍາດດັ່ງກ່າວໄດ້, ລວມໄປເຖິງຢາ Meropenem  (ຮູບແຜ່ນຢາ MEM ຢູ່ໃນຕໍາແໜ່ງ 12 ໂມງ), ເຊິ່ງເປັນຢາຕ້ານເຊື້ອລະບອບສຸດທ້າຍທີ່ໃຊ້ປິ່ນປົວການຊຶມເຊື້ອຈາກເຊື້ອພະຍາດດັ່ງກ່າວ. ຈາກການທົດສອບທາງດ້ານພັນທຸກໍາດ້ວຍວິທີ Whole-genome sequencing ໄດ້ຢັ້ງຢືນວ່າເຊື້ອພະຍາດນີ້ປະກອບດ້ວຍສາຍພັນທຸກຳ NDM-5 carbapenemase. ການຊຶມເຊື້ອດັ່ງກ່າວມີແນວໂນ້ມວ່າຈະພົບເຫັນເລື້ອຍໆ, ເນື່ອງຈາກຄວາມສາມາດໃນການແຜ່ກະຈາຍຂອງເຊື້ອທີ່ຜະລິດອັງຊິມ carbapenemases ແລະ ການນໍາໃຊ້ຢາ meropenem ທີ່ເພີ່ມຂຶ້ນໃນປະເທດລາວ.