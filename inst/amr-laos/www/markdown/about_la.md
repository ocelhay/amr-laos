<h2>ການຕ້ານຕໍ່ຢາຕ້ານເຊື້ອ</h2><p>ການຕ້ານຕໍ່ຢາຕ້ານເຊື້ອແມ່ນໜຶ່ງໃນບັນຫາໃຫຍ່ທີ່ທ້າທາຍທີ່ສຳຄັນທາງດ້ານສາທາລະນະສຸກ. ເຊື້ອທີ່ຕ້ານຕໍ່ຢາຕ້ານເຊື້ອແມ່ນບໍ່ສາມາດຢັບຢັ້ງ ຫຼື ຄວບຄຸມ ໄດ້ດ້ວຍການປິ່ນປົວແບບວິທີມາດຕະຖານທົ່ວໄປ, ເຊິ່ງມີຜົນກະທົບເຮັດໃຫ້ປະສິດທິພາບໃນການປິ່ນປົວໜ້ອຍລົງ. ການຕ້ານຕໍ່ຢາຕ້ານເຊື້ອປະກອບໄປດ້ວຍ ການຕ້ານຕໍ່ເຊື້ອຈຸລິນຊີ (ຕົວຢ່າງ: ເຊື້ອ <em>E. coli</em>), ເຊື້ອມາລາເຣຍ (ຕົວຢ່າງ:  malaria), ເຊື້ອຈຸລະໂລກ  (ຕົວຢ່າງ:  influenza) ແລະ ເຊື້ອເຫັດຕ່າງໆ.</p><a href='https://amr-review.org'> ອີງຕາມການລາຍງານຂອງທ່ານ O’Neill ໄດ້ຄາດຄະເນໄວ້ວ່າ </a> ພາຍໃນປີ 2050, ການເສຍຊິວິດທີ່ມີສາເຫດມາຈາກການຕິດເຊື້ອຕ້ານຕໍ່ຢາຕ້ານເຊື້ອ ຈະສູງເຖິງ 10 ລ້ານຄົນໃນທຸກໆປີ, ຍົກເວັ້ນແຕ່ບັນຫາການຕ້ານຕໍ່ຢາຕ້ານເຊື້ອໄດ້ຮັບການເເກ້ໄຂໃນທົ່ວໂລກ. ທ່ານສາມາດເຂົ້າເບິ່ງຂໍ້ມູນເພີ່ມເຕີມ ກ່ຽວກັບການຕ້ານຕໍ່ຢາຕ້ານເຊື້ອໄດ້ທີ່:</p><ul><li><a href='http://www.who.int/antimicrobial-resistance/en/'>World Health Organization</a></li><li><a href='https://www.cdc.gov/drugresistance/about.html'>US Centers for Disease Control</a></li><li><a href='https://www.gov.uk/government/collections/antimicrobial-resistance-amr-information-and-resources'>Public Health England</a></li></ul><p>ເວັບໄຊທ໌ນີ້ແມ່ນເນັ້ນໜັກໃສ່ການໃຫ້ຂໍ້ມູນກຽ່ວກັບການຕ້ານຕໍ່ຢາຕ້ານເຊື້ອຂອງເຊື້ອຈຸລິນຊີ ເຊັ່ນ: ເຊື້ອຈຸລິນຊີທີ່ຕ້ານຕໍ່ຢາຕ້ານເຊື້ອ (antibiotic resistance). ຈຸດປະສົງຂອງເວັບໄຊທ໌ ນີ້ແມ່ນເພື່ອໃຫ້ບັນດາທ່ານໝໍ ຫຼື ພະນັກງານຫ້ອງວິເຄາະ ສາມາດອັບໂຫຼດຂໍ້ມູນຈາກຫ້ອງວິເຄາະ, ສາມາດສ້າງ ແລະ ປັບປຸງ ຕາຕະລາງສະຫຼຸບຂໍ້ມູນ ແລະ ຮູບພາບຕ່າງໆໂດຍອີງຕາມເງື່ອນໄຂຂອງອົງການອະນາໄມໂລກ ວ່າດ້ວຍການເຝົ້າລະວັງການຕ້ານຕໍ່ຢາຕ້ານເຊື້ອ (WHO GLASS). <p>

<h2>ກ່ຽວກັບເວັບໄຊທ໌ນີ້</h2>ເວັບໄຊທ໌ນີ້ມີດ້ວຍກັນທັງໝົດ 6 ໜ້າ, ເຊິ່ງປະກອບດ້ວຍ: ການຕ້ອນຮັບ, ຄົນເຈັບ, ການປູກເຊື້ອໃນກະແສເລືອດ, ຕົວຢ່າງຂອງຄົນເຈັບ, ເຊື້ອພະຍາດ ແລະ ການຕ້ານຕໍ່ຢາຕ້ານເຊື້ອ. ໃນຂະນະນີ້ ທ່ານຢູ່ທີ່ໜ້າຕ້ອນຮັບ. ສໍາຫັລບໜ້າຕໍ່ໄປ, ທ່ານຈະພົບ <strong>“Filter the Dataset”</strong> ເທິງໜ້າຈໍທາງຊ້າຍມືຂອງທ່ານ, ນີ້ແມ່ນຕົວເລືອກ ສໍາຫລັບຜູ້ໃຊ້ງານເພື່ອເລືອກເອົາຂໍ້ມູນທີ່ທ່ານຕ້ອງການໃຫ້ສະແດງຢູ່ເທິງໜ້າຈໍທາງຂວາມືຂອງທ່ານ. ໜ້າຄົນເຈັບ ແມ່ນຕອບສະໜອງຂໍ້ມູນພື້ນຖານວ່າຕົວຢ່າງຄົນເຈັບທີ່ໄດ້ຮັບນັ້ນແມ່ນມາເເຕ່ພາກສ່ວນໃດ. ໜ້າການປູກເຊື້ອໃນກະແສເລືອດ ແມ່ນບອກເຖິງຈໍານວນ ແລະ ຜົນ ຂອງການປູກເຊື້ອໃນກະແສເລືອດທີ່ໄດ້ຮັບໃນໄລຍະເວລາໃດໜຶ່ງທີ່ຖືກລະບຸໄວ້. ໜ້າຕົວຢ່າງຂອງຄົນເຈັບ ແມ່ນຕອບສະໜອງຂໍ້ມູນກ່ຽວກັບຈໍານວນຕົວຢ່າງຂອງຄົນເຈັບແຕ່ລະຊະນິດ ທີ່ໄດ້ຮັບຈາກໂຮງໝໍຕ່າງໆ. ໜ້າເຊື້ອພະຍາດ ແມ່ນຕອບສະໜອງຂໍ້ມູນກ່ຽວກັບຈໍານວນເຊື້ອພະຍາດທີ່ປູກແຍກເຊື້ອໄດ້ ແລະ ໜ້າການຕ້ານຕໍ່ຢາຕ້ານເຊື້ອ ແມ່ນສະແດງຂໍ້ມູນກ່ຽວກັບການຕ້ານຕໍ່ຢາຕ້ານເຊື້ອຂອງເຊື້ອພະຍາດທີ່ໄດ້ຮັບການເຝົ້າລະວັງຈາກທາງອົງການອະນາໄມໂລກ (GLASS pathogens) ແລະ ເຊື້ອພະຍາດທີ່ສໍາຄັນອື່ນໆ.


<h2>ສະແດງຄວາມຂອບໃຈ ແລະ ຮູ້ບຸນຄຸນ</h2>
Application ນີ້ຖືກພັດທະນາຮ່ວມກັນລະຫວ່າງ Mr Oliver Celhay (https://olivier.celhay.net), ດຣ ວິລະດາ ຈັນສະມຸດ, Dr Tamalee Roberts ແລະ Prof. Paul Newton. ທົບທວນ ແລະ ປະກອບສ່ວນໂດຍ Prof. Elizabeth Ashley, Prof. David Dance, ດຣ ວຽງມົນ ດາວົງ, ດຣ ມະນີວັນ ວົງສຸວັດ ແລະ ສາດສະດາຈານ ດຣ ມາຍຟອງ ມາຍຊາຍ. ການເກັບກໍາຂໍ້ມູນ ແລະ  ພັດທະນາ Application ແມ່ນໄດຮັບການສະໜັບສະໜຸນຈາກ the Wellcome Trust of Great Britain ແລະ ບາງສ່ວນມາຈາກ the UK Fleming Fund, United Kingdom.


<h2>ຂອບເຂດຂອງການນຳໃຊ້</h2>
ຂໍ້ມູນໃນເວັບໄຊທ໌ ນີ້ແມ່ນຊັບສິນຂອງໂຮງໝໍມະໂຫສົດ/LOMWRU ແລະ ບໍ່ອະນຸຍາດໃຫ້ທໍາການສ້າງຂື້ນໃໝ່ ຫຼື ທຳການແຈກຢາຍທົ່ວໄປບໍ່ວ່າໃນກໍລະນີໃດໆ ໂດຍບໍ່ໄດ້ຮັບການອະນຸຍາດເປັນລາຍລັກອັກສອນ.
ເຖີງແມ່ນວ່າ ໂຮງໝໍມະໂຫສົດ/LOMWRU  ໄດ້ກວດສອບຢ່າງລະອຽດເພື່ອຮັບປະກັນໃຫ້ຂໍ້ມູນຕ່າງໆທີ່ມີບົດລາຍງານມີຄວາມຖືກຕ້ອງ, ແຕ່ກໍ່ຍັງບໍ່ສາມາດຮັບຮອງ ຫຼື ຮັບປະກັນ, ຫຼື ມີການບົ່ງບອກໃດໆກ່ຽວກັບຄວາມຖືກຕ້ອງ ຫຼື ຄົບຖ້ວນຂອງຂໍ້ມູນທີ່ຖືກລາຍງານ. ດັ່ງນັ້ນ, ໂຮງໝໍມະໂຫສົດ/LOMWRU ຈະບໍ່ມີການຮັບຮອງ, ຮັບປະກັນ, ສະແດງ ຫຼື ບົ່ງບອກໃດໆກ່ຽວກັບຄວາມຖືກຕ້ອງຂອງຂໍ້ມູນປຽບທຽບຕ່າງໆໃນເອກະສານສະບັບນີ້. ໂຮງໝໍມະໂຫສົດ/LOMWRU  ຖືວ່າບໍ່ໄດ້ມີຄວາມຜິດທາງດ້ານກົດໝາຍ ຫຼື ມີຄວາມຮັບຜິດຊອບຕໍ່ຂໍ້ຜິດພາດ ຫຼື ຂໍ້ຍົກເວັ້ນໃດໆໃນຂໍ້ມູນເຫຼົ່ານີ້ ຫຼື ສໍາລັບຄວາມສູນເສຍ ຫຼື ຄວາມເສຍຫາຍໃດໆ ທີ່ອາດເກີດຂື້ນຈາກການນຳໃຊ້ຂໍໍ້ມູນຕ່າງໆທີ່ມີຢູໃນເອກະສານສະບັບນີ້.
ບົດລາຍງານສະບັບນີ້ບໍ່ໄດ້ມີໄວ້ເພື່ອໃຫ້ຄຳແນະນຳທາງການແພດ.


ຂໍ້ຄວນຮູ້: ເວັບໄຊທ໌ ນີ້ອາດຈະໝົດເວລາໃນການນຳໃຊ້ເອງຖ້າຫາກບໍ່ໄດ້ໃຊ້ງານເປັນເວລາດົນເກີນໄປ, ເຊິ່ງຈະເຮັດໃຫ້ໜ້າຈໍເປັນສີເທົາ, ຫາກຕ້ອງການເບິ່ງຂໍ້ມູນອີກຄັ້ງແມ່ນໃຫ້ກົດເຂົ້າໃຊ້ໃໜ່ (refresh)  ໜ້ານີ້ເວັບໄຊທ໌ນີ້ຄືນໃໝ່. ວິທີນີ້ຈະມີການຕັ້ງຄ່າໃໝ່ກ່ຽວກັບຂໍ້ມູນທັງໝົດທີ່ເລືອກໄວ້ກ່ອນໜ້ານີ້.